Lenny è dedicato a Thiemo Seufer
--------------------------------

Il Progetto Debian ha perso un membro attivo della sua comunità. Thiemo Seufer
è morto il 26 dicembre 2008, a seguito di un tragico incidente stradale.

Thiemo era coinvolto in Debian in molti modi. Era il manutentore di molti
pacchetti ed era il sostenitore principale del port di Debian per
l'architettura MIPS. Era, inoltre, un membro del nostro gruppo del kernel, come
pure del gruppo dell'installatore Debian. I suoi contributi andavano ben oltre
il Progetto Debian: lavorava inoltre ai port su MIPS del kernel di Linux,
l'emulatione MIPS di qemu, e molti altri progetti, troppi per essere elencati
tutti qui.

Il lavoro di Thiemo, la sua dedizione, la sua vasta competenza tecnica e la sua
capacità di condividere tutto questo con gli altri ci mancherà. I suoi
contributi non saranno dimenticati. Gli alti standard del suo lavoro renderanno
molto difficile la sua sostituzione.

Per onorare i suoi contributi a Debian, il progetto dedica il rilascio di
Debian GNU/Linux 5.0 «Lenny» a Thiemo.

-- The Debian Developers
