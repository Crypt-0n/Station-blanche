Věnováno Ianu Murdockovi
------------------------

Ian Murdock, zakladatel projektu Debian, nás opustil 28. prosince 2015 ve svém
domě v San Franciscu. Bylo mu 42 let.

O Ianově přínosu svobodnému softwaru se nedá přehánět. Vedl projekt Debian od
jeho vzniku v roce 1993 do roku 1996, v lednu 1994 napsal manifest Debianu a
pečoval o dospívající projekt během svých studií na Purdue University.

Ian se stal zakládajícím ředitelem Linux International, technologickým
ředitelem Free Standards Group a následně Linux Foundation. Dále byl vedoucím
projektu Indiana v Sun Microsystems, což popsal jako: „Vzali jsme to, co Linux
přinesl do světa operačních systémů a nabídli to Solarisu.“

Úspěch Debianu je dokladem Ianovy vize. Inspiroval nespočet lidí po celém
světě, aby přispěli svým volným časem a dovednostmi. Z Debianu je odvozeno více
než 350 distribucí.

Debian 9 „stretch“ tedy věnujeme Ianovi.

 -- Vývojáři Debianu
