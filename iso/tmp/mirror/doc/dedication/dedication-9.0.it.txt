Dedicata a Ian Murdock
----------------------

Ian Murdock, fondatore del progetto Debian, è scomparso il 28 dicembre 2015
presso la sua abitazione a San Francisco all'età 42 anni.

È difficile esagerare il contributo di Ian al Software Libero. Ha guidato il
Progetto Debian agli albori dal 1993 al 1996, ha scritto il manifesto Debian
nel gennaio 1994 e si è preso cura del nascente progetto durante i suoi studi
alla Purdue University.

Ian è stato direttore fondatore della Linux International, CTO del Free
Standards Group e più tardi della Linux Foundation e leader del progetto
Indiana presso Sun Microsystems, che ha descritto come "prendere le competenze
che Linux ha dato ai sistemi operativi e portarle in Solaris".

Il successo di Debian è testimone della visione di Ian. Ha ispirato
innumerevoli persone in tutto il mondo a contribuire con il proprio tempo
libero e competenze. Più di 350 sono le distribuzioni derivate da Debian.

Dedichiamo dunque Debian 9 "stretch" a Ian.

-- Gli sviluppatori Debian
