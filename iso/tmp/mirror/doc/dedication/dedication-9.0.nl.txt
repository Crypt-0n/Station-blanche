Opgedragen aan Ian Murdock
--------------------------

Ian Murdock, de stichter van het Debian-project, overleed op 28 december 2015
in zijn woning in San Francisco. Hij was 42 jaar oud.

De bijdrage van Ian aan Vrije Software kan moeilijk overschat worden. Hij
leidde het Debian-project vanaf het begin in 1993 tot en met 1996, schreef het
Debian manifest in januari 1994 en droeg zorg voor het prille project tijdens
zijn studies aan de Universiteit van Purdue (VS).

Ian werd daarna oprichter en directeur van Linux International, hoofd
technologie van de Free Standards Group en nadien van de Linux Foundation en
leider van het Project Indiana bij Sun Microsystems. Dit project omschreef hij
als "lessen trekken uit wat Linux bijdroeg aan het concept besturingssysteem en
dat toepassen voor Solaris".

Het succes van Debian bekrachtigt de visie van Ian. Hij inspireerde een
onnoemelijk aantal mensen overal ter wereld om eigen beschikbare tijd en
vaardigheden te investeren.  Meer dan 350 distributies werden van Debian
afgeleid.

Daarom dragen we Debian 9 "stretch" op aan Ian.

 -- De ontwikkelaars van Debian
