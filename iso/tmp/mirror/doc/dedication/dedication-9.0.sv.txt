Tillägnat Ian Murdock
------------------------

Ian Murdock, Debian-projektets grundare, avled 28 december 2015 i sitt hem i
San Francisco. Han blev 42 år.

Det är svårt att överdriva vad Ian har gjort för fri programvara. Han ledde
Debian-projektet från dess grundande 1993 till 1996, skrev Debian-manifestet i
januari 1994 och vårdade det unga projektet under sina studier på Purdue
University.

Ian gick vidare till att vara grundande direktör för Linux International, CTO
för Free Standards Group och senare Linux Foundation, och ledare för Project
Indiana på Sun Microsystems, vilket han beskrev som att "ta läxan som Linux
tagit till operativsystemet och tillhandahålla den för Solaris".

Succén med Debian bekräftar Ians vision. Han inspirerade oräkneliga personer
världen över att bidra med sin egen tid och sina färdigheter. Mer än 350 olika
distributioner kan härledas från Debian.

Vi tillägnar därför Debian 9 "stretch" till Ian.

 -- Debian-utvecklarna
