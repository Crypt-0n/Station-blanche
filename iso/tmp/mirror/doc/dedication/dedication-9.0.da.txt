Tilegnet Ian Murdock
--------------------

Ian Murdock, Debianprojektets grundlægger, afgik ved døden 28. december 2015 i
sit hjem i San Francisco. Han blev 42.

Ians bidrag til fri software kan næppe overvurderes. Han ledte Debianprojektet
fra dets begyndelse i 1993 til 1996, skrev Debians manifest i januar 1994 og
plejede det spirende projekt gennem sine studier på Purdue University.

Ian blev senere grundlæggende direktør for Linux International, CTO for Free
Standards Group og senere Linux Foundation, samt leder for Project Indiana hos
Sun Microsystems, hvilket han beskrev som at "videregive de indhøstede
erfaringer fra Linux-styresystemet til Solaris".

Debians succes er vidnesbyrd om Ians fremsynethed: Han inspirerede utallige
mennesker rundt omkring i verden til at bidrage med deres egen tid og formåen.
Mere end 350 distributioner er afledt af Debian.

Vi tilegner derfor Debian 9 "stretch" til Ian.

 -- Debians udviklere

